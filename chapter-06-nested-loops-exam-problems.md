# Глава 6.2. Вложени цикли – изпитни задачи

В предходната глава разгледахме **вложените цикли** и как да ги използване за **рисуване** на различни **фигури на конзолата**. Научихме се как да отпечатваме фигури с различни размери, измисляйки подходяща логика на конструиране с използване на **единични и вложени `for`** цикли в комбинация с различни изчисления и програмна логика:

```python
for r in range(5):
    print("*", end="")
    for c in range(5):
        print(" *", end="")
    print("")
```

Запознахме се и с **оператора `*`**, който дава възможност **даден стринг** да се печата определен от нас **брой** пъти:

```python
print_me = ('abc' * 2)
```

## Изпитни задачи

Сега нека решим заедно няколко изпитни задачи, за да затвърдим наученото и да развием още алгоритмичното си мислене.

## Задача: чертане на крепост

Да се напише програма, която приема **цяло число n** и чертае **крепост** с ширина **2 * n колони** и височина **n реда** като в примерите по-долу. Лявата и дясната колона във вътрешността си са широки **n / 2**.

### Входни данни

Входът на програмата се състои от един елемент (аргумент) - **цяло число n** в интервала [**3 … 1000**].

### Изходни данни

Да се отпечатат на конзолата **n** текстови реда, изобразяващи **крепостта**, точно както в примерите.

### Примерен вход и изход

|Вход|Изход|Вход|Изход|
|----|----|----|----|
|3|<code>&#47;&#94;&#92;&#47;&#94;&#92;</code><br><code>&#124;&nbsp;&nbsp;&nbsp;&nbsp;&#124;</code><br><code>&#92;&#95;&#47;&#92;&#95;&#47;</code>|4|<code>&#47;&#94;&#94;&#92;&#47;&#94;&#94;&#92;</code><br><code>&#124;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#92;&#95;&#95;&#47;&#92;&#95;&#95;&#47;</code><br>|

|Вход|Изход|Вход|Изход|
|----|----|----|----|
|5|<code>&#47;&#94;&#94;&#92;&#95;&#95;&#47;&#94;&#94;&#92;</code><br><code>&#124;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&#95;&#95;&nbsp;&nbsp;&nbsp;&#124;</code><br><code>&#92;&#95;&#95;&#47;&nbsp;&nbsp;&#92;&#95;&#95;&#47;</code><br>|8|<code>&#47;&#94;&#94;&#94;&#94;&#92;&#95;&#95;&#95;&#95;&#47;&#94;&#94;&#94;&#94;&#92;</code><br><code>&#124;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#124;</code><br><code>&#124;&nbsp;&nbsp;&nbsp;&nbsp;&nbsp;&#95;&#95;&#95;&#95;&nbsp;&nbsp;&nbsp;&nbsp;&nbsp;&#124;</code><br><code>&#92;&#95;&#95;&#95;&#95;&#47;&nbsp;&nbsp;&nbsp;&nbsp;&#92;&#95;&#95;&#95;&#95;&#47;</code><br>|

### Насоки и подсказки

От условието на задачата виждаме, че **входните данни** ще се състоят само от един ред, който ще съдържа в себе си едно **цяло число** в интервала [**3 … 1000**]. По тази причина ще конвертираме прочетената стрингова стойност към тип **`int`**:

![](/assets/chapter-6-2-images/01.Draw-fort-01.png)

След като вече сме декларирали и инициализирали входните данни, ще разделим **крепостта** на три части:
* покрив
* тяло
* основа

От примерите можем да разберем, че **покривът** е съставен от **две кули** и **междинна част**. Всяка кула се състои от начало **`/`**, среда **`^`** и край **`\`**.

По условие лявата и дясната колона във вътрешността си са широки **`n / 2`**, следователно можем да отделим тази стойност в отделна **променлива**, като внимаваме, че ако като входни данни имаме **нечетно число**, при деление на две резултатът ще е реално число с цяла и дробна част. Тъй като в този случай ни трябва **само цялата част** (в условието  на задачата виждаме, че при вход **3** броят на **`^`** във вътрешността на колоната е **1**, а при вход **5** е **3**), можем да я отделим с метода **`math.trunc(…)`** и да запазим само нейната стойност в новата ни променлива:

![](/assets/chapter-6-2-images/01.Draw-fort-02.png)

<table><tr><td><img src="/assets/alert-icon.png" style="max-width:50px" /></td>
<td>Добра практика е винаги, когато видим, че имаме израз, чиято стойност ще използваме <b>повече от един път</b>, да запазваме стойността му в променлива. Така от една страна, кодът ни ще бъде <b>по-лесно четим</b>, от друга страна, ще бъде <b>по-лесно да поправим</b> евентуални <b>грешки</b> в него, тъй като няма да се налага да търсим поотделно всяка употреба на израза. </td>
</tr></table>

Декларираме и втора **променлива**, в която ще пазим **стойността** на частта **между двете кули**. Знаем, че по условие общата ширина на крепостта е **`n * 2`**. Освен това имаме и две кули с по една наклонена черта за начало и край (общо 4 знака) и ширина **`colSize`**. Следователно, за да получим броя на знаците в междинната част, трябва да извадим размера на кулите от ширината на цялата крепост: **`2 * n - 2 * colSize - 4`**:

![](/assets/chapter-6-2-images/01.Draw-fort-03.png)

За да отпечатаме на конзолата **покрива**, ще използваме метода **`format(…)`** в комбинация с оператора **`*`**, който съединява даден символ в низ **n** на брой пъти:

![](/assets/chapter-6-2-images/01.Draw-fort-04.png)

<table><tr><td><img src="./assets/alert-icon.png" style="max-width:50px" /></td>
<td><strong><code>\</code></strong> е специален символ в езика Python и използвайки само него в метода <strong><code>print(…)</code></strong>, конзолата няма да го разпечата, затова с <strong><code>\\</code></strong> показваме на конзолата, че искаме да отпечатаме точно този символ, без да се интерпретира като специален (<b>екранираме го</b>, на английски се нарича “<b>character escaping</b>”).</td>
</tr></table>

**Тялото на крепостта** се състои от начало **`|`**, среда **`(празно място)`** и край **`|`**. **Средата** от празно място е с големина **`2 * n - 2`**. Броят на **редовете** за стени, можем да определим от дадените ни примери - **`n - 3`**:

![](/assets/chapter-6-2-images/01.Draw-fort-05.png)

За да нарисуваме предпоследния ред, който е част от основата, трябва да отпечатаме начало **`|`**, среда **`(празно място)_(празно място)`** и край **`|`**. За да направим това, можем да използваме отново вече декларираните от нас променливи **`col_size`** и **`mid_size`**, защото от примерите виждаме, че са равни на броя **`_`** в покрива:

![](/assets/chapter-6-2-images/01.Draw-fort-06.png)

Добавяме към стойността на **празните места** **`+ 1`**, защото в примерите имаме **едно** празно място повече.

Структурата на **основата на крепостта** е еднаква с тази на **покрива**. Съставена е от **две кули** и **междинна част**. Всяка една **кула** има начало **`\`**, среда **`_`** и край **`/`**:

![](/assets/chapter-6-2-images/01.Draw-fort-07.png)

### Тестване в Judge системата

Тествайте решението си тук: [https://judge.softuni.bg/Contests/Practice/Index/1056#0](https://judge.softuni.bg/Contests/Practice/Index/1056#0).


## Задача: пеперуда

Да се напише програма, която приема **цяло число n** и чертае **пеперуда** с ширина **2 * n - 1 колони** и височина **2 * (n - 2) + 1 реда** като в примерите по-долу.  **Лявата и дясната** ѝ **част** са **широки n - 1**.

### Входни данни

Входът се състои от един елемент (аргумент) - **цяло число n** [**3 … 1000**].

### Изходни данни

Да се отпечатат на конзолата **2 * (n - 2) + 1**  текстови реда, изобразяващи **пеперудата**, точно както в примерите.

### Примерен вход и изход

|Вход|Изход|Вход|Изход|
|---|---|---|---|
|3|<code>&#42;&#92;&nbsp;&#47;&#42;</code><br><code>&nbsp;&nbsp;&#64;&nbsp;&nbsp;</code><br><code>&#42;&#47;&nbsp;&#92;&#42;</code><br>|5|<code>&#42;&#42;&#42;&#92;&nbsp;&#47;&#42;&#42;&#42;</code><br><code>&#45;&#45;&#45;&#92;&nbsp;&#47;&#45;&#45;&#45;</code><br><code>&#42;&#42;&#42;&#92;&nbsp;&#47;&#42;&#42;&#42;</code><br><code>&nbsp;&nbsp;&nbsp;&nbsp;&#64;&nbsp;&nbsp;&nbsp;&nbsp;</code><br><code>&#42;&#42;&#42;&#47;&nbsp;&#92;&#42;&#42;&#42;</code><br><code>&#45;&#45;&#45;&#47;&nbsp;&#92;&#45;&#45;&#45;</code><br><code>&#42;&#42;&#42;&#47;&nbsp;&#92;&#42;&#42;&#42;</code><br>|

|Вход|Изход|
|---|---|
|7|<code>&#42;&#42;&#42;&#42;&#42;&#92;&nbsp;&#47;&#42;&#42;&#42;&#42;&#42;</code><br><code>&#45;&#45;&#45;&#45;&#45;&#92;&nbsp;&#47;&#45;&#45;&#45;&#45;&#45;</code><br><code>&#42;&#42;&#42;&#42;&#42;&#92;&nbsp;&#47;&#42;&#42;&#42;&#42;&#42;</code><br><code>&#45;&#45;&#45;&#45;&#45;&#92;&nbsp;&#47;&#45;&#45;&#45;&#45;&#45;</code><br><code>&#42;&#42;&#42;&#42;&#42;&#92;&nbsp;&#47;&#42;&#42;&#42;&#42;&#42;</code><br><code>&nbsp;&nbsp;&nbsp;&nbsp;&nbsp;&nbsp;&#64;&nbsp;&nbsp;&nbsp;&nbsp;&nbsp;&nbsp;</code><br><code>&#42;&#42;&#42;&#42;&#42;&#47;&nbsp;&#92;&#42;&#42;&#42;&#42;&#42;</code><br><code>&#45;&#45;&#45;&#45;&#45;&#47;&nbsp;&#92;&#45;&#45;&#45;&#45;&#45;</code><br><code>&#42;&#42;&#42;&#42;&#42;&#47;&nbsp;&#92;&#42;&#42;&#42;&#42;&#42;</code><br><code>&#45;&#45;&#45;&#45;&#45;&#47;&nbsp;&#92;&#45;&#45;&#45;&#45;&#45;</code><br><code>&#42;&#42;&#42;&#42;&#42;&#47;&nbsp;&#92;&#42;&#42;&#42;&#42;&#42;</code><br>|

### Насоки и подсказки

Аналогично на предходната задача виждаме от условието, че **входните данни** ще се състоят само от едно **цяло число** в интервала [**3 … 1000**]. По тази причина ще конвертираме прочетената стойност към тип **`int`**:

![](/assets/chapter-6-2-images/02.Butterfly-01.png)

Можем да разделим фигурата на 3 части - **горно крило**, **тяло** и **долно крило**. За да начертаем горното крило на пеперудата, трябва да го разделим на части - начало **`*`**, среда **`\ /`** и край **`*`**. След разглеждане на примерите можем да кажем, че горното крило на пеперудата е с големина **`n - 2`**:

![](/assets/chapter-6-2-images/02.Butterfly-02.png)

За да нарисуваме горното крило правим цикъл, който да се повтаря **`half_row_size`** пъти:

![](/assets/chapter-6-2-images/02.Butterfly-03.png)

От примерите можем също така да забележим, че на **четен** ред имаме начало **`*`**, среда **`\ /`** и край **`*`**, а на **нечетен** - начало **`-`**, среда **`\ /`** и край **`-`**. Следователно при всяка итерация на цикъла трябва да направим **`if-else`** проверка дали редът, който печатаме, е четен или нечетен. От примерите, дадени в условието, виждаме, че броят на звездичките и тиретата на всеки ред също е равен на **`n - 2`**, т. е. за тяхното отпечатване отново можем да използваме променливата **`half_row_size`**: 

![](/assets/chapter-6-2-images/02.Butterfly-04.png)

За да направим **тялото на пеперудата** е необходимо да отпечатаме на конзолата точно **един** ред. Структурата на тялото е с начало **`(празно място)`**, среда **`@`** и край **`(празно място)`**. От примерите виждаме, че броят на празните места е **`n - 1`**:

![](/assets/chapter-6-2-images/02.Butterfly-05.png)

Остава да отпечатаме на конзолата и **долното крило**, което е **аналогично на горното крило**: единствено трябва да разменим местата на наклонените черти.

### Тестване в Judge системата

Тествайте решението си тук: [https://judge.softuni.bg/Contests/Practice/Index/1056#1](https://judge.softuni.bg/Contests/Practice/Index/1056#1).


## Задача: знак "Стоп"

Да се напише програма, която приема **цяло число n** и чертае **предупредителен знак STOP** с размери като в примерите по-долу.

### Входни данни

Входът е състоящ се от един елемент (аргумент)- **цяло число n** в интервала [**3 … 1000**].

### Изходни данни

Да се отпечатат на конзолата текстови редове, изобразяващи **предупредителния знак STOP**, точно както в примерите.

### Примерен вход и изход

|Вход|Изход|Вход|Изход|
|----|----|----|----|
|3|<code>....\_\_\_\_\_\_\_....</code><br><code>...//\_\_\_\_\_\\\\...</code><br><code>..//\_\_\_\_\_\_\_\\\\..</code><br><code>.//\_\_\_\_\_\_\_\_\_\\\\.</code><br><code>//\_\_\_STOP!\_\_\_\\\\</code><br><code>\\\\\_\_\_\_\_\_\_\_\_\_\_//</code><br><code>.\\\\\_\_\_\_\_\_\_\_\_//.</code><br><code>..\\\\\_\_\_\_\_\_\_//..</code><br>|6|<code>.......\_\_\_\_\_\_\_\_\_\_\_\_\_.......</code><br><code>......//\_\_\_\_\_\_\_\_\_\_\_\\\\......</code><br><code>.....//\_\_\_\_\_\_\_\_\_\_\_\_\_\\\\.....</code><br><code>....//\_\_\_\_\_\_\_\_\_\_\_\_\_\_\_\\\\....</code><br><code>...//\_\_\_\_\_\_\_\_\_\_\_\_\_\_\_\_\_\\\\...</code><br><code>..//\_\_\_\_\_\_\_\_\_\_\_\_\_\_\_\_\_\_\_\\\\..</code><br><code>.//\_\_\_\_\_\_\_\_\_\_\_\_\_\_\_\_\_\_\_\_\_\\\\.</code><br><code>//\_\_\_\_\_\_\_\_\_STOP!\_\_\_\_\_\_\_\_\_\\\\</code><br><code>\\\\\_\_\_\_\_\_\_\_\_\_\_\_\_\_\_\_\_\_\_\_\_\_\_//</code><br><code>.\\\\\_\_\_\_\_\_\_\_\_\_\_\_\_\_\_\_\_\_\_\_\_//.</code><br><code>..\\\\\_\_\_\_\_\_\_\_\_\_\_\_\_\_\_\_\_\_\_//..</code><br><code>...\\\\\_\_\_\_\_\_\_\_\_\_\_\_\_\_\_\_\_//...</code><br><code>....\\\\\_\_\_\_\_\_\_\_\_\_\_\_\_\_\_//....</code><br><code>.....\\\\_\_\_\_\_\_\_\_\_\_\_\_\_//.....</code><br>|

|Вход|Изход|
|---|---|
|7|<code>........\_\_\_\_\_\_\_\_\_\_\_\_\_\_\_........</code><br><code>.......//\_\_\_\_\_\_\_\_\_\_\_\_\_\\\\.......</code><br><code>......//\_\_\_\_\_\_\_\_\_\_\_\_\_\_\_\\\\......</code><br><code>.....//\_\_\_\_\_\_\_\_\_\_\_\_\_\_\_\_\_\\\\.....</code><br><code>....//\_\_\_\_\_\_\_\_\_\_\_\_\_\_\_\_\_\_\_\\\\....</code><br><code>...//\_\_\_\_\_\_\_\_\_\_\_\_\_\_\_\_\_\_\_\_\_\\\\...</code><br><code>..//\_\_\_\_\_\_\_\_\_\_\_\_\_\_\_\_\_\_\_\_\_\_\_\\\\..</code><br><code>.//\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\\\\.</code><br><code>//\_\_\_\_\_\_\_\_\_\_\_STOP!\_\_\_\_\_\_\_\_\_\_\_\\\\</code><br><code>\\\\\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_//</code><br><code>.\\\\\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_//.</code><br><code>..\\\\\_\_\_\_\_\_\_\_\_\_\_\_\_\_\_\_\_\_\_\_\_\_\_//..</code><br><code>...\\\\\_\_\_\_\_\_\_\_\_\_\_\_\_\_\_\_\_\_\_\_\_//...</code><br><code>....\\\\\_\_\_\_\_\_\_\_\_\_\_\_\_\_\_\_\_\_\_//....</code><br><code>.....\\\\\_\_\_\_\_\_\_\_\_\_\_\_\_\_\_\_\_//.....</code><br><code>......\\\\\_\_\_\_\_\_\_\_\_\_\_\_\_\_\_//......</code><br>|

### Насоки и подсказки

Както и при предходните задачи, **входните данни** ще бъдат прочетени само от един ред, който ще съдържа в себе си едно **цяло число** в интервала [**3 … 1000**]:

![](/assets/chapter-6-2-images/03.Stop-01.png)

Можем да **разделим** фигурата на **3 части** - горна, средна и долна. **Горната част** се състои от две подчасти - начален ред и редове, в които знака се разширява. **Началния ред** е съставен от начало **`.`**, среда **`_`** и край **`.`**. След разглеждане на примерите можем да кажем, че началото е с големина **`n + 1`** и е добре да отделим тази **стойност** в отделна **променлива**. Трябва да създадем и втора **променлива**, в която ще пазим **стойността** на **средата на началния ред** с големина **`2 * n + 1`**:

![](/assets/chapter-6-2-images/03.Stop-02.png)

След като вече сме декларирали и инициализирали двете променливи, можем да отпечатаме на конзолата началния ред:

![](/assets/chapter-6-2-images/03.Stop-03.png)
		
За да начертаем редовете, в които знака се **"разширява"**, трябва да създадем **цикъл**, който да се завърти **`n`** брой пъти. Структурата на един ред се състои от начало **`.`**, **`//`** + среда **`_`** + **`\\`** и край **`.`**. За да можем да използваме отново създадените **променливи**, трябва да намалим **`dots`** с 1 и **`underscores`** с 2, защото ние вече сме **отпечатали** първия ред, а точките и долните черти в горната част от фигурата на всеки ред **намаляват**:

![](/assets/chapter-6-2-images/03.Stop-04.png)
		
На всяка следваща итерация **началото** и **краят** намаляват с 1, а **средата** се увеличава с 2:

![](/assets/chapter-6-2-images/03.Stop-05.png)
		
**Средната част** от фигурата има начало **`//`** + **`_`**, среда **`STOP!`** и край **`_`** + **`\\`**. Броят на долните черти **`_`** е **`(underscores - 5) / 2`**:

![](/assets/chapter-6-2-images/03.Stop-06.png)
		
**Долната част** на фигурата, в която знака се **смалява**, можем да направим като отново създадем **цикъл**, който да се завърти **`n`** брой пъти. Структурата на един ред е начало **`.`** + **`\\`**, среда **`_`** и край **`//`** + **`.`**. Броят на **точките** при първата итерация на цикъла трябва да е 0 и на всяка следваща да се **увеличава** с едно. Следователно можем да кажем, че броят на **точките в долната част от фигурата** е равен на **`i`**. За да работи нашата програма правилно, трябва на всяка итерация от **цикъла** да **намаляваме** броя на **`_`** с **2**:

![](/assets/chapter-6-2-images/03.Stop-07.png)

### Тестване в Judge системата

Тествайте решението си тук: [https://judge.softuni.bg/Contests/Practice/Index/1056#2](https://judge.softuni.bg/Contests/Practice/Index/1056#2).


## Задача: стрелка
Да се напише програма, която приема **цяло нечетно число n** и чертае **вертикална стрелка** с размери като в примерите по-долу.

### Входни данни

Входът се състои от **цяло нечетно число n** (аргумент) в интервала [**3 … 79**].

### Изходни данни
Да се отпечата на конзолата вертикална стрелка, при която "**`#`**" (диез) очертава стрелката, а "**`.`**" - останалото.

### Примерен вход и изход

|Вход|Изход|Вход|Изход|
|----|----|----|----|
|3|<code>.###.</code><br><code>.#.#.</code><br><code>##.##</code><br><code>.#.#.</code><br><code>..#..</code><br>|5|<code>..#####..</code><br><code>..#...#..</code><br><code>..#...#..</code><br><code>..#...#..</code><br><code>###...###</code><br><code>.#.....#.</code><br><code>..#...#..</code><br><code>...#.#...</code><br><code>....#....</code><br>|

|Вход|Изход|
|---|---|
|9|<code>....#########....</code><br><code>....#.......#....</code><br><code>....#.......#....</code><br><code>....#.......#....</code><br><code>....#.......#....</code><br><code>....#.......#....</code><br><code>....#.......#....</code><br><code>....#.......#....</code><br><code>#####.......#####</code><br><code>.#.............#.</code><br><code>..#...........#..</code><br><code>...#.........#...</code><br><code>....#.......#....</code><br><code>.....#.....#.....</code><br><code>......#...#......</code><br><code>.......#.#.......</code><br><code>........#........</code><br>|

### Насоки и подсказки

От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала [**3 … 79**]. По тази причина отново ще конвертираме прочетената стойност към тип **`int`**:

![](/assets/chapter-6-2-images/04.Arrow-01.png)
		
Можем да разделим фигурата на **3 части** - горна, средна и долна. **Горната част** се състои от две подчасти - начален ред и тяло на стрелката. От примерите виждаме, че броят на **външните точки** в началния ред и в тялото на стрелката са **`(n - 1) / 2`**. Тази стойност можем да запишем в **променлива** **`outer_dots`**:

![](/assets/chapter-6-2-images/04.Arrow-02.png)
		
Броят на **вътрешните точки** в тялото на стрелката е **`(n - 2)`**. Трябва да създадем **променлива** с име **`inner_dots`**, която  ще пази тази стойност:

![](/assets/chapter-6-2-images/04.Arrow-03.png)
		
От примерите можем да видим структурата на началния ред. Трябва да използваме декларираните и инициализирани от нас **променливи** **`outer_dots`** и **`n`**, за да отпечатаме **началния ред**:

![](/assets/chapter-6-2-images/04.Arrow-04.png)

За да нарисуваме на конзолата **тялото на стрелката**, трябва да създадем **цикъл**, който да се повтори **`n - 2`** пъти:

![](/assets/chapter-6-2-images/04.Arrow-05.png)

**Средата на фигурата** е съставена от начало **`#`**, среда **`.`** и край **`#`**. Броят на **`#`** е равен на **`outer_dots`** и за това можем да използваме отново същата **променлива**:

![](/assets/chapter-6-2-images/04.Arrow-06.png)

За да начертаем **долната част на стрелката**, трябва да зададем нови стойности на двете **променливи** **`outer_dots`** и **`inner_dots`**.

![](/assets/chapter-6-2-images/04.Arrow-07.png)

При всяка итерация **`outer_dots`** се увеличава с 1, а **`inner_dots`** намалява с 2. Забелязваме, че тъй като на предпоследния ред стойността на **`inner_dots`** ще е 1 и при последвала итерация на цикъла тя ще стане **отрицателно число**. Тъй като оператора **`*`** не може да съедини символ 0 или отрицателен брой пъти в низ, няма да се изведе нищо на конзолата. Един вариант да избегнем това е да отпечатаме последния ред на фигурата отделно. Височината на долната част на стрелката е **`n - 1`**, следователно **цикълът**,  който ще отпечата всички редове без последния, трябва да се завърти **`n - 2`** пъти: 

![](/assets/chapter-6-2-images/04.Arrow-08.png)
		
**Последният ред** от нашата фигура е съставен от начало **`.`**, среда **`#`** и край **`.`**. Броят на **`.`** е равен на **`outer_dots`**:
   
![](/assets/chapter-6-2-images/04.Arrow-09.png)

### Тестване в Judge системата

Тествайте решението си тук: [https://judge.softuni.bg/Contests/Practice/Index/1056#3](https://judge.softuni.bg/Contests/Practice/Index/1056#3).


## Задача: брадва

Да се напише програма, която приема **цяло число n** и чертае брадва с размери, показани по-долу. Ширината на брадвата е **5 * n**  колони.

### Входни данни

Входът се състои от един елемент (аргумент) - **цяло число n** в интервала [**2..42**].

### Изходни данни

Да се отпечата на конзолата **брадва**, точно както е в примерите.

### Примерен вход и изход

|Вход|Изход|Вход|Изход|
|---|---|---|---|
|2|<code>------\*\*--</code><br><code>------\*-\*-</code><br><code>\*\*\*\*\*\*\*-\*-</code><br><code>------\*\*\*-</code><br>|5|<code>---------------\*\*--------</code><br><code>---------------\*-\*-------</code><br><code>---------------\*--\*------</code><br><code>---------------\*---\*-----</code><br><code>---------------\*----\*----</code><br><code>\*\*\*\*\*\*\*\*\*\*\*\*\*\*\*\*----\*----</code><br><code>\*\*\*\*\*\*\*\*\*\*\*\*\*\*\*\*----\*----</code><br><code>---------------\*----\*----</code><br><code>--------------\*\*\*\*\*\*\*\*---</code><br>|

|Вход|Изход|
|---|---|
|8|<code>------------------------\*\*--------------</code><br><code>------------------------\*-\*-------------</code><br><code>------------------------\*--\*------------</code><br><code>------------------------\*---\*-----------</code><br><code>------------------------\*----\*----------</code><br><code>------------------------\*-----\*---------</code><br><code>------------------------\*------\*--------</code><br><code>------------------------\*-------\*-------</code><br><code>\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*-------\*-------</code><br><code>\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*-------\*-------</code><br><code>\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*-------\*-------</code><br><code>\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*-------\*-------</code><br><code>------------------------\*-------\*-------</code><br><code>-----------------------\*---------\*------</code><br><code>----------------------\*-----------\*-----</code><br><code>---------------------\*\*\*\*\*\*\*\*\*\*\*\*\*\*\*----</code><br>|

### Насоки и подсказки

От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала [**2 … 42**]. По тази причина ще използваме тип **`int`**. След което, за решението на задачата е нужно първо да изчислим големината на **тиретата от ляво**, **средните тирета**, **тиретата от дясно** и цялата дължина на фигурата:

![](/assets/chapter-6-2-images/05.Axe-01.png)

След като сме декларирали и инициализирали **променливите**, можем да започнем да изчертаваме фигурата като започнем с **горната част**. От примерите можем да разберем каква е структурата на **първия ред** и да създадем цикъл, който се повтаря **`n`** на брой пъти. При всяка итерация от цикъла **средните тирета** се увеличават с 1, а **тиретата отдясно** се намаляват с 1:

![](/assets/chapter-6-2-images/05.Axe-02.png)

Сега следва да нарисуваме **дръжката на брадвата**. За да можем да използваме отново създадените **променливи** при чертането на дръжката на брадвата, трябва да намалим **средните тирета** с 1, а **тези отдясно и отляво** да увеличим с 1.

![](/assets/chapter-6-2-images/05.Axe-03.png)

**Дръжката на брадвата** можем да нарисуваме, като завъртим цикъл, който се повтаря **`n / 2`** пъти. Можем да отделим тази стойност в отделна **променлива**, като внимаваме, че ако като входни данни имаме **нечетно число**, при деление на 2 резултатът ще е **реално число** с цяла и дробна част. Тъй като в този случай ни трябва **само цялата част** (от условието на задачата виждаме, че при вход **5** височината на дръжката на брадвата е **2**), можем да използваме метода **`math.trunc(…)`**, с който да запазим само нейната стойност в новата ни променлива **`axe_height`**. От примерите можем да разберем, каква е структурата на дръжката:

![](/assets/chapter-6-2-images/05.Axe-04.png)

**Долната част** на фигурата, трябва да разделим на две подчасти - **глава на брадвата** и **последния ред от фигурата**. **Главата на брадвата** ще отпечатаме на конзолата, като направим цикъл, който да се повтаря **`axe_height - 1`** пъти. На всяка итерация **тиретата отляво** и **тиретата отдясно** намаляват с 1, а **средните тирета** се увеличават с 2:

![](/assets/chapter-6-2-images/05.Axe-05.png)

За **последния ред** от фигурата, можем отново да използваме трите, вече декларирани и инициализирани променливи **`left_dashes`**, **`middle_dashes`**, **`right_dashes`**.

![](/assets/chapter-6-2-images/05.Axe-06.png)

### Тестване в Judge системата

Тествайте решението си тук: [https://judge.softuni.bg/Contests/Practice/Index/1056#4](https://judge.softuni.bg/Contests/Practice/Index/1056#4).
